---
title: Hakkımda
layout: post
description: Özgeçmişim ve Hakkımda
image: assets/images/profile.jpeg
nav-menu: true
---

# DAHA İYİ FOTOĞRAF ÇEKMEK İÇİN MATRİX’TEN 9 KOMPOZİSYON KURALI !

1 - İlk kuralımız “Rule of thirds (üçler kuralı)”

![](https://i1.wp.com/barisozcan.com/wp-content/uploads/2015/08/1.png?resize=1024%2C640)

Ekranı yatayda iki ve dikeyde iki çizgiyle üçer parçaya böldüğünüzü hayal edin. Sonrasında fotoğraftaki önemli nesneleri, bakanların gözünü yönlendirmek istediğiniz bölümleri bunların kesişimine veya üzerine düşürün. Bu çizgiler ve noktalar, kompozisyonumuzun temelini oluşturuyor.
Seçtiğim sahne tümüyle beyaz bir odada geçtiği için kompozisyon kuralları ve tekniklerini görmemiz çok daha kolay olacak.
Fotoğrafınızda bir kişi mi var? Onu çizgilerden birinin üstüne yerleştirmeyi deneyin. Göze çok daha estetik gözükecektir.

2 - Bakış / Hareket Yönü

![](https://i2.wp.com/barisozcan.com/wp-content/uploads/2015/08/2.png?resize=1024%2C640)

Tam bu noktada ikinci kompozisyon tekniğinden bahsedebiliriz : “Lead room (birebir tercümesi olmasa da buna bakış boşluğu diyebiliriz)”. Yani karakterin bakmakta olduğu yönde oluşturulan kasıtlı boşluk.Üçler kuralına göre bu karakter sağdaki çizginin üstüne de yerleştirilebilirdi ama zaten o yöne baktığı için bilinçli olarak boş bırakılmış, soldaki çizgiye yerleştirilmiş.Bunun tersi de mümkün elbette.Bu arada iki karakterden bu sahnede baskın olanı soldaki. Dolayısıyla yüzünün sağ tarafını görüyoruz. Bu da bilinçli bir kompozisyon tercihi. Birisini kahramanlaştırmak isterseniz onu kompozisyonun soluna taşıyın ve sağ tarafında bakış boşluğu oluşturun.

3 - Simetri

![](https://i1.wp.com/barisozcan.com/wp-content/uploads/2015/08/3.png?resize=1024%2C640)

Sıra geldi üçüncü kompozisyon tekniğine: “Simetri” : Ekranın tam ortasından bu kez dikey bir çizgi çizdiğimizde kompozisyondaki elemanlarımız bu çizginin etrafına simetrik bir denge içinde yerleştirilmiş. Aslında simetri başta söylediğimiz “üçler kuralı”nın çoğu zaman alternatifi olsa da bu sahnede iki teknik bir arada başarıyla kullanılmış. Aynı anda hem simetriyi hem de üçler kuralını görebiliyoruz.